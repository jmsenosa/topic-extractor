Aminado ang Nationalist People's Coaltion (NPC) na nananatili ang posibilidad na ilipat nila ang endorsement ng kandidato sa ibang presidential bet kapag tuluyang na-disqualify si Sen. Grace Poe dahil sa isyu ng citizenship na nakabinbin na ngayon sa Korte Suprema.Una rito, inanunsyo ni NPC president at House deputy speaker Giorggidi Aggabao na ang tambalan nina Poe at ng dati nilang kasamahang si Sen. Francis \"Chiz\" Escudero na nga ang napili nilang suportahan matapos ang konsultasyon.Ayon pa kay Aggabao, may mga nakahanda naman silang plano para sa anumang kahihinatnan ng kaso ni Poe.Pero sa ngayon, maaari na aniyang magamit ng Poe-Escudero tandem ang kanilang makinarya sa pangangampanya.Ang NPC ang kinikilalang ikalawang pinakamalaking partido sa bansa na may 4,000 candidates sa buong kapuluan o sumusunod sa Liberal Party ng administrasyon.